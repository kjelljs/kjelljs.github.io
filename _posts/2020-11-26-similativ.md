---
layout: post
title: "Fyllordet og de fine fetterne"
date: 2020-11-26
comments: true
---
<style>
  ol {
  margin-left: 0;
  padding-left: 0;
}
ol li {
  display: block;
  margin-bottom: .5em;
  margin-left: 2em;
}
ol li::before {
  display: inline-block;
  content: "(" counter(item) ") ";
  counter-increment: item;
  width: 2em;
  margin-left: -2em;
}
figcaption {
    color: #333;
    text-align: center;
    font-family: Optima, Candara, Calibri, Arial, sans-serif;
    font-size: .8em;
  line-height: 1.2em;
}	
  .zoom:hover {
  -ms-transform: scale(3); /* IE 9 */
  -webkit-transform: scale(3); /* Safari 3-8 */
  transform: scale(2); 
  transform-origin: 100% 0%;
}
  .small {
  font-variant: small-caps;
}
</style>

<div style="float:right;"><figure class="rightfig"><img style="width:140px; border: #333 1pt solid" src="/pics/zero.jpg"><figcaption>Semantikken til "og sånn"<br/>ifølge folketeorien</figcaption></figure></div>
<div class="ingress"><p>Uttrykket "og sånn" (eller "ogsånn" eller "åsånn") havner høyt på listene over såkalte fyllord som folk irriterer seg over. Det er pussig at det har så dårlig rykte, for det er nært i slekt med – for eksempel – de to japanske suffiksene "-toka" og "-tari", som visst ingen irriterer seg over, og som det finnes en raffinert teori om. Her er historien om det de betyr, disse tre: "-toka", "-tari" – og "åsånn".</p></div>
<h3>Folketeorien: Tomhet, intet, null</h3>
<p>Fra Det norske akademis ordbok:</p>
<div class="ingress"><p><a href="https://naob.no/ordbok/sånn"><b>og sånn</b></a></p></div>
  <ul><li style="line-height: 1.4em"><span class="small">Brukt som ubestemt tilføyelse istedenfor nærmere presis utfylling av et foregående ledd</span></li></ul>
<p>Og fra Riksmålsforbundets grammatikk:</p>
<ul><li style="line-height: 1.4em"><a href="https://www.riksmalsforbundet.no/grammatikk/kapittel-8-pronomener/7/">&laquo;Som rent fyllord henges i visse former for muntlig språk <i>og sånn</i> på utsagn som i og for seg allerede er fullstendige: <i>Broren min er veldig kjip og sånn</i>. Utgangspunktet er sannsynligvis utsagn hvor en slags fortsettelse gir seg av seg selv i form av nærliggende assosiasjoner: <i>Pappaen min har mye penger og sånn</i>.&raquo;</a></li></ul>
<p>Her reflekteres folketeorien om "og sånn": Det er et uttrykk uten innhold. Og hvis det virkelig er slik at et uttrykk som brukes til stadighet, ikke betyr noe som helst, så er jo irritasjonen forståelig – da kan en like godt la være å bruke det, og ut fra et økonomiprinsipp <b>bør</b> en da også la det være, resonneres det.</p> <p>Men hadde det vært slik, så ville vi latt det være av oss selv. Og det er ikke slik heller. Folketeorien er langt unna sannheten.</p>
<h3>Similativitet og mereologi</h3>
<p>
La meg begynne med teorien om "-toka" og "-tari" i japansk, slik den presenteres hos Smith (2020), – og eksemplene kan hentes fra norsk. I form av attesterte ytringer med "og sånn".</p>
<p>De to formativene har i bunn og grunn samme betydning, men litt ulik syntaks, og det de &laquo;føyes til&raquo; eller &laquo;henges på&raquo; (jfr. sitatene fra Det norske akademis ordbok og Riksmålsforbundets grammatikk), har ulik type: Det er nomenfraser, som betegner objektmengder ("-toka") eller verbfraser, som betegner eventmengder ("-tari"). De to tilfellene flyter sammen i "og sånn": Dette kan hektes på både nomenfraser og verbfraser:</p>
<ol style="counter-reset: item 0; margin-top:-10px"><li>Det er nikotin og sånn i det.</li>
  <li>Jeg forta meg å kle på meg og sånn.</li></ol>
<p>Og ettersom ordstillingen ikke får til å sondre mellom de to typene, vil vi få tvetydigheter: Setning (3) for eksempel kan ha strukturen i (4) eller (5).
  </p>
  <ol style="counter-reset: item 2; margin-top:-10px"><li>Kunne tenke meg å bake brød og sånn, …</li>
  <li>Kunne tenke meg å [bake brød][og sånn]</li>
  <li>Kunne tenke meg å bake [brød][og sånn]</li></ol>
  <p>Hvis folketeorien stemmer, skulle ikke dette ha noe å si – null betydning er null betydning uansett nivå. Men at det har noe å si, kommer vi til.</p>
  <p>Det "-toka" og "-tari" gjør, er å transformere det de hekter seg på, P, til <b>miksen av det og noe som ligner</b>, P<sup>~</sup>. Dette formaliseres med et begrep om blanding – mengden av summer mellom X og Y, med X fra P og Y fra P<sup>~</sup> – og et begrep om det som ligner. Teorien om blandinger er del av <b>mereologi</b>, teorien om deler og helheter, og teori om det som ligner, kan kalles <b>similativitetsteori.</b>
