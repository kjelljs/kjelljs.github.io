---
layout: post
title: "Et gradsspørsmål"
date: 2020-12-29
comments: true
---

<style>
  ol {
  margin-left: 0;
  padding-left: 0;
}
ol li {
  display: block;
  margin-bottom: .4em;
  margin-left: 2em;
}
ol li::before {
  display: inline-block;
  content: "(" counter(item) ") ";
  counter-increment: item;
  width: 2em;
  margin-left: -2em;
}
figcaption {
    color: #333;
    text-align: center;
    font-family: Optima, Candara, Calibri, Arial, sans-serif;
    font-size: .8em;
  line-height: 1.2em;
}	
  .zoom:hover {
  -ms-transform: scale(3); /* IE 9 */
  -webkit-transform: scale(3); /* Safari 3-8 */
  transform: scale(2); 
  transform-origin: 100% 0%;
}
  .small {
  font-variant: small-caps;
}
</style>

<div class="ingress">
<p>Følg fylkesgrensen mellom Vestland og Møre og Romsdal innover fra havet, videre grensen mellom Innlandet og først Møre og Romsdal, så Trøndelag, inn til Sverige, og så svenskegrensen nord- og østover til Finland. Det er sør- og østgrensen for en av de forunderligste foreteelsene i fastlandsskandinavisk: Spørsmål om hvor mye uten <i>hvor</i> og uten å fronte <i>mye</i>.</p></div> 

<p>At isoglossen følger disse fylkes- og riksgrensene, er dokumentert i Nordic Syntax Database (se <a href="http://www.tekstlab.uio.no/nals/system/archives/128/original/amount_questions.htm">Vangsnes 2014</a>) og stemmer med beskrivelsen hos Endresen (1985). </p>
<h2 style="margin-top: 1.5em"><a href="https://forum.kvinneguiden.no/topic/1190954-trøndere-rar-måte-å-spørre-på/">Trøndere, rar måte å spørre på</a></h2>
<p>Sør for isoglossen er spørremåten fremmed:</p>
<ul><li><i>En trønder som er ny på jobben, hadde glemt mobilen og i går spurte hun &laquo;e a mang, klokka no&raquo;? Jeg svarte &laquo;nei, det er den ikke&raquo;. Hun sa &laquo;ja, men.. e a mang?&raquo; Jeg svarte igjen &laquo;nei, sa jeg, den er ikke mange&raquo;. Og så ble hun sur og sa &laquo;koffor svare du itj på det æ spørr om!&raquo; &laquo;Jeg har da svart! Du spurte om klokken var mange, et ja/nei-spørsmål, og jeg svarte nei&raquo;.</i></li></ul>
<p>Dette innlegget på Kvinneguiden 10. mai 2018 fikk 20 kommentarer (noen av dem av typen &laquo;Jezes snakker om å gjøre seg dummere enn man forhåpentligvis er&raquo;).</p>
<p>Og hvis en bare <i>ser</i> en setning som (1), vil en ikke kunne vite hvordan en skal forstå den, selv om en i og for seg ikke er fremmed for tolkning (ii).</p>
<ol style="margin-top: .4em; counter-reset: item 0"><li>Hi du lagt på dæ mang kilo i jula? <br/><p style="margin-left: 20px">i. <span style="color: white">i</span>'Har du lagt på deg mange kilo i jula?'<br/>
    ii. 'Hvor mange kilo har du lagt på deg i jula?'</p></li></ol>
<p>Men hvis en <i>hører</i> den, vil den sannsynligvis være entydig, for intonasjonsmessig vil det som regel være forskjell på de to tolkningene: Hvis <i>mang</i> har en fokusaksent, får vi (i) og ikke (ii), mens hvis det bare er <i>lagt</i> som har en fokusaksent, vil vi få (ii) og ikke (i).
</p>
<p>Fenomenet kan mer generelt karakteriseres på denne måten:</p>
<ul><li>
<b>Det som kan se ut som et ja/nei-spørsmål der positivformen av et graderbart ord – et adjektiv, adverb eller bestemmelsesord – er i fokus, kan betydningsmessig egentlig være et hv-spørsmål der hv-ordet er 'hvor' og står foran det graderbare ordet.</b>
</li></ul>
<p>Den lille litteraturen som finnes om emnet – i tillegg til Endresen (1985) og Vangsnes (2014), Bull (1987), Midtgård (1995) og Svenonius og Kennedy (2006) – er samstemt om at det er semantisk, og ikke bare pragmatisk, at spørsmålet egentlig er et hv-spørsmål. På <a href="https://forum.babyverden.no/threads/døgne-snudd-på-hode.1792262/">Babyverden</a> kan en kommentere et innlegg med spørsmålet &laquo;E han gammel da?&raquo; (og få svaret &laquo;Han e 10 uke i dag.&raquo;), og det ville være helt feil, ikke bare lite samarbeidsvillig, å svare &laquo;Nei&raquo;. Noe som derimot vil være helt greitt å svare, hvis <i>han</i> ikke er et spebarn men refererer til en slede som fonnarkeologer har funnet, er (2):
</p>
<ol style="margin-top: .4em"><li>Veit ikkje, for vi har ikkje fådd svar på C14-prøva enno, men at han e gammel, det e sekkert.
</li></ol><p>Og dét ville jo være absurd hvis spørsmålet i bunn og grunn var om sleden er gammel eller ei.</p>
<p>Det er altså snakk om et falskt ja/nei-spørsmål, et spørsmål som ser ut som et ja/nei-spørsmål men som har samme semantikk som et hv-spørsmål. Og i det eneste teoretiske arbeidet om fenomenet argumenterer Svenonius og Kennedy (2006) for at det er snakk om et spørsmål med samme <i>syntaks</i> som et hv-spørsmål også. Deres navn på disse spørresetningene er Null Degree Questions, NDQs.</p>
<h2 style="margin-top: 1.5em">Svenonius og Kennedy: Stille <i>kor</i> og <i>my</i> in situ</h2>

<p>For å forstå logikken i denne analysen, må en kjenne til den gjengse analysen av normale hv-spørsmål av gradstypen, slike som (3).</p><ol style="margin-top: .4em"><li>Kor my mjølke'a, hu henna?
</li></ol>
<p>De antas å formes gjennom en totrinns klipp-ut-og-lim-inn-operasjon på strukturer som (4): Først Ctrl-x av det finitte verbet <i>mjølke</i> og Ctrl-v av det ute til venstre (slik at <i>hu</i> kan klitiseres og uttales som <i>a</i>), (i), så Ctrl-x av hv-frasen <i>kor my</i> ig Ctrl-v av den ute til venstre igjen, (ii).</p>
<ol><li>hu mjølke [kor my] (hu henna) <br/><p style="margin-left: 20px">i. <span style="color: white">i</span>mjølke hu <del>mjølke</del> [kor my]<br/>
    ii. [kor my] mjølke hu <del>mjølke</del> <del>kor my</del></p></li></ol>
<p>Det Svenonius og Kennedy (2006) foreslår, er at det falske ja/nei-spørsmålet (5) er dannet på samme måte, bare at hv-ordet <i>kor</i> ikke  uttales – det er &laquo;fonologisk null&raquo; – og at den andre klipp-og-lim-operasjonen, av hv-frasen (<i>kor</i>) <i>my</i>, heller ikke gir seg noe lydlig utslag, den gjøres bare i det stille.
</p>
<ol style="margin-top: .4em"><li>Mjølke'a my, hu henna? </li><li>hu mjølke [(kor) my] (hu henna) <br/><p style="margin-left: 20px">i. <span style="color: white">i</span>mjølke hu <del>mjølke</del> [(kor) my]<br/>
    ii. [((kor) my)] mjølke hu <del>mjølke</del> (kor) my</p></li></ol>
    
<p>Svenonius og Kennedy gir flere forskjellige argumenter for denne analysen, og det er vanskelig å ikke bli overbevist om at den stemmer. Men to observasjoner hos Endresen (1985) stritter litt imot.
</p>
<h2 style="margin-top: 1.5em">Gradsadverbet <i>noe</i></h2>
<p>
Analysen hviler på at for eksempel 'gammel' kun realiserer stammen av adjektivet og ikke også positivformativet (som ikke har noen egen fonetisk realisering i norsk), for det er bare den som kan tjene som input til 'hvor', positivformen har feil logisk type (den betegner en mengde is stedet for en målefunksjon).</p> <p>Men Endresen (1985: 253) trekker fram at det (i Selbumålet) er vanlig å ha det indefinitte gradsadverbet <i>nå</i> 'noe' foran gradsordet i hv-spørsmål uten spørreord. Og Bull (1987: 140) supplerer med eksempler med <i>nå</i> eller <i>nåka</i> i nordnorsk, som (7):</p>
<ol style="margin-top: .4em"><li>E de nå(ka) gammelt?</li></ol>
<p>
Mens Endresen skriver at dette lille adverbet nærmest er semantisk tomt, skriver Bull at det i nordnorsk signaliserer at spørreren venter en lav grad som svar. Men det til side: Problemet her er at det i det hele tatt dreier seg om et gradsadverb – for gradsadverb, som <i>veldig</i>, <i>ganske</i>, <i>litt</i> eller <i>noe</i> (som er et 'negative polarity item' og bare kan forekomme i nedoverimpliserende kontekster eller spørsmål), antas å ha samme logiske type som positivformativet, de tar målefunksjoner som input og gir mengder som output. Og hvordan et uuttalt <i>kor</i> da skal kunne ta den outputen som input, er mystisk.
</p>
<h2 style="margin-top: 1.5em">Innfelte <i>om</i>-setninger</h2>
<p>
Et falskt ja/nei-spørsmål kan være en bisetning, med subjunksjonen <i>om</i>, hvis bare hovedsetningen har som funksjon å stille det spørsmålet:
</p>
<ol style="margin-top: .4em"><li>Veit du om det kjæm nå mange?<br/> Veit du om a e nå gammel?<br/> (Endresen 1985: 258)</li><li>Undrest på om en e mang måna no, han guten hennes?<br/> Tru om det kjæm til å vei my det henne tesammen?<br/> Tru om momsen kan kom på my?
</li></ol>
<p>Dette er problematisk for teorien til Svenonius og Kennedy, for den postulerer jo et uuttalt spørreord 'hvor' foran det graderbare ordet ? (<i>ker</i>) <i>mange</i>, (<i>ker</i>) <i>gammel</i>, (<i>kor</i>) <i>mang måna</i>, (<i>kor</i>) <i>my</i> ? og det er uforenlig med subjunksjonen <i>om</i>, hvis den skal tas alvorlig. Sagt på en annen måte: I en falsk ja/nei-spørrehovedsetning er det bare ordstillingen som får den til å se ut som et ja/nei-spørsmål, men i falske ja/nei-spørre<b>bi</b>setninger er ja/nei-semantikken kodet i et eget ord som ikke kan bortforklares på samme måte som en ordstilling.</p>
<p>Verden venter på at disse to gåtene løses.</p>

<h2 style="margin-top: 1.6em">Kilder</h2>
<ul id="pubs">
    <li>Bull, Tove (1987) Eit nordlig syntaktisk drag i norsk. <i>Maal og Minne</i> 1-2/3-4, 137–141.</li>
    <li>Endresen, Øyalf (1985) E a mang, klokka? Litt om kv-spørsmål utan spørjeord i trøndsk. <i>Maal og Minne</i> 3-4, 249–262.</li>
    <li>Midtgård, Tone (1995) Yes/no interrogatives as wh-questions: The syntax and intonation of a Norwegian grammatical construction. I Inger Moen, Hanne Gram Simonsen og Helge Lødrup (red.), <i>Papers from the XVth Scandinavian Conference of Linguistics</i>, Oslo, 374–380.</li>
    <li>Svenonius, Peter og Chris Kennedy (2006) Northern Norwegian Degree Questions and the Syntax of Measurement. I Mara Frascarelli (red.), <i>Phases of Interpretation</i>, Berlin: Mouton de Gruyter, 129–157.</li>
    <li>Vangsnes, Øystein (2014) Wh-less degree questions. <i>Nordic Atlas of Language Structures (NALS) Journal</i> 1. http://www.tekstlab.uio.no/nals/system/archives/128/original/amount_questions.htm.
    </li>
  </ul>
