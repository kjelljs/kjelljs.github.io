---
layout: post
title: "Punktligheten på Raumabanen"
date: 2020-11-17
comments: true
---
<style>
  ol {
  margin-left: 0;
  padding-left: 0;
}
ol li {
  display: block;
  margin-bottom: .5em;
  margin-left: 2em;
}
ol li::before {
  display: inline-block;
  content: "(" counter(item) ") ";
  counter-increment: item;
  width: 2em;
  margin-left: -2em;
}
figcaption {
    color: #333;
    text-align: center;
    font-family: Optima, Candara, Calibri, Arial, sans-serif;
    font-size: .8em;
}	
  .zoom:hover {
  -ms-transform: scale(3); /* IE 9 */
  -webkit-transform: scale(3); /* Safari 3-8 */
  transform: scale(2); 
  transform-origin: 100% 0%;
}
</style>

<div style="float:right;"><figure class="rightfig"><div class="zoom"><img style="height:350px;" src="/pics/Lesjaverk.png" /></div><figcaption>Skiltet på Lesjaverk stasjon</figcaption></figure></div>
<div class="ingress"><p>Det er ikke uvanlig at skilt med jernbanestasjonsnavn også har informasjon om høyde over havet og avstand til endestasjoner. Men på stasjonene på Raumabanen er disse angivelsene uvanlig nøyaktige.</p></div>

<p>Avstanden til endestasjonene, Åndalsnes på den ene siden og Oslo på den andre, er angitt på 10-meteren, og høyden over havet er angitt på 5-centimeteren. Det virker unektelig rart. Men hvorfor gjør det det? Og hva kan grunnen være til at "de" har villet være sååå presise?</p>
<p>Kort oppsummert: "Vær presis!" og "Vær omtrentlig!" ligger i konflikt, og begge har mye for seg – men oftest er det sistnevnte som veier tyngst, og vinner.</p>
<h2>Presisjonens pris</h2>
<p>Nøyaktighet i den målestokken vi er vitne til på skiltet på Lesjaverk stasjon, kan jo være svært viktig. Akkurat 633,15 m, som høyden over havet oppgis til, er vel ikke så ofte i bruk, men det forekommer – som her i en portugisisk tekst om oppmåling i forbindelse med kommunal ekspropriering:
</p>
<ul><li style="line-height: 1.4em">Tomando como ponto de "referência" o marco 252/253/254, cravado no travessão geral, do qual segue em linha reta, com azimute de 222o45’, até a extensão de <b>633,15 m</b>, e daí em azimute de 291o55’, na extensão de 17,20 m, até o marco "1", canto Nordeste da "área do poço artesiano", denominado lote rural no 252-A, descrito como segue: "1" para "2", azimute de 229o47’, na extensão de 8 m; "2" para "3", azimute de 319o47’, na extensão de 8 m; "3" para "4", azimute de 49o47’, na extensão de 8 m; "4" para "1", azimute de 139o47’, na extensão de 8 m, apresentando as seguintes confrontações: a Nordeste, a Sudeste, a Sudoeste e a Noroeste, com parte remanescente do lote rural no 252.
    </li></ul>
    
<p>Og studier har vist at desimaler kan slå positivt ut for tilliten til et budskap (Xie og Konrod 2013). Som et aktuelt eksempel: Det amerikanske farmasiselskapet Modernas vaksine mot Covid-19-viruset ble først (16. november) rapportert å være 95% effektiv – men selskapet gjorde nok lurt i å presisere at effektiviteten lå på 94,5%. Da tror vi på det. Mer generelt har Beltrama (2017) funnet at de som bruker presise numeriske begreper, blir ansett som kompetente og pålitelige.</p>
<p>
    Men han har også funnet at veien er kort til å bli ansett som pedantisk og besserwissersk. Dette synes å variere med situasjonen: I en mer formell kontekst (slik som en kommunal rapport om oppmåling i forbindelse med ekspropriering, eller informasjon om en vaksine fra et legemiddelselskap) vil den som er nøye, gjøre et godt inntrykk, men i mer uformelle kontekster er det omtrentlighet som vil bli assosiert med positive egenskaper, som imøtekommenhet, eller skværhet. Og uformelle kontekster, det er normal kommunikasjon, språket i hverdagsmodus.
</p>
   <h2>Vaghetens velsignelse</h2>
<p>I det hele tatt viser selve språket en slående forkjærlighet for omtrentlighet. Det byr på et vidt spekter av approksimerende uttrykksmidler – eksempler:
</p>
<ol style="counter-reset: item 0; margin-top:-10px">
  <li>Vi må vel ha <b>en åtte stykker</b> for at det skal være noe vits. (Vesterålen Online 20. april 2017)</li>
<li>Десять мальчиков и семь девочек пошли в лес за грибами. 'Ti gutter og sju jenter gikk til skogs etter sopp.'<br>С нашего класса, мальчиков десять пришло, но в итоге я остался только один. 'Fra klassen vår kom det en ti gutter, men til slutt var jeg den eneste som var igjen.'</li>
  <li>Med <b>630 meter</b> over havet, har Mayrhofen kompensert for sin manglende høyde ved å bygge to gondolbaner. (VG Nett 15. januar 2008)</li>
  </ol>
<p>Når vi som i (1) setter "en" foran et tall, lager vi et slingringsmonn: Uten "en" vil det vel ikke være noe vits i å holde kurset hvis det bare er sju som melder seg på, men med "en" kan det hende det holder med sju. (2) gir et eksempel på 'approksimativ inversjon' i russisk: Hvis tallet (десять 'ti') settes bak det som telles (мальчиков 'gutter'), heves toleranseterskelen. Og i (3) har vi et rundt tall, med 'rund' betydning: Wikipediasiden om Mayrhofen oppgir høyden over havet til <b>633 meter</b>, uten at det vil si at (3) er usant. Det kommer av at naturlige tall har ulik kornethet: Med jevne mellomrom kommer det tall på et høyere nivå, som har hverandre (altså 620, 640 osv.) som alternativer i stedet for de mellomliggende (altså 629, 631 osv.) og som dermed har mye større feilmargin.</p>
<p> Undersøkelser har vist (Dehaene og Mehler 1992) at runde tall brukes mye oftere enn andre tall i samme størrelsesorden – noe som tyder på at slingringsmonnet har stor nytteverdi.</p>
<p>En kunne kanskje tro at disse depresiseringsstrategiene fortrinnsvis brukes når den som bruker dem, ikke vet bedre – når avsenderen mangler presis informasjon. Men det er ikke tilfelle. I eksperimenter utført av van der Henst, Carles og Sperber (2002) viste det seg at folk som blir spurt om klokkeslettet, svarer med et fem-minutt langt oftere enn hver femte gang, altså at de har en sterk tendens til å runde ned eller opp til nærmeste fem-minutt. Det at dette også gjelder – om enn da i mindre grad – når de har digital klokke på seg (66% av svarene er da et multiplum av 5, mot 98% hos analoge klokkebrukere), viser samtidig at runde tall ikke bare overbrukes for å spare avsenderen for bry, for med digital informasjonskilde må den som runder av, gjøre en netto ekstra beregning.</p>
<h2>Oppe på stasjonen</h2>
<p>Lesjaverk er en høytliggende stasjon – men ikke like høytliggende som Lesja selv, som ligger 634,05 – 633,15 = 0,90 meter høyere, ifølge skiltangivelsene. Så vet vi dét. Men hvorfor skal vi vite det?
</p>
<h3>Kilder</h3>
<ul id="pubs"><li>Beltrama, Andrea (2017) Iconicity and (im)precision: How pragmatic variation can convey social qualities. Workshop <i>Social Meaning</i>, Leibniz-Zentrum Allgemeine Sprachwissenschaft, Berlin, 27. august 2017.</li>
    <li>Dehaene, Stanislas og Jacques Mehler (1992) Cross-linguistic regularities in the frequency of number words. <i>Cognition</i> 43(1), 1–29.</li>
    <li>Solt, Stephanie (2018) About 40 or so people: How and why we approximate. I Susanne Schroeder (red.), <i>Leibniz-Zentrum Allgemeine Sprachwissenschaft: Das Forschungsjahr 2017</i>, Berlin: ZAS, 45–53.
    </li>
  <li>Van der Henst, Jean Baptist, Laure Carles og Dan Sperber (2002) Truthfulness and relevance in telling the time. <i>Mind and Language</i> 17, 457–466.
  </li>
    <li>Xie, Guang-Xin og Ann Kronrod (2013) Is the devil in the details? The signaling effect of numerical precision in environmental advertising claims. <i>Journal of Advertising</i> 41(4), 103–117.
  </li>
</ul>
