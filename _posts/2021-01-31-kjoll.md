---
layout: post
title: "I krøll for Kjøll: «Tar på det sterkeste avstand fra anklagene»"
date: 2021-01-31
comments: true
---

<style>
h3 {
margin-top: 1.2em;
}
  ol {
  margin-left: 0;
  padding-left: 0;
  margin-top: .4em;
}

figcaption {
    color: #333;
    text-align: center;
    font-family: Optima, Candara, Calibri, Arial, sans-serif;
    font-size: .8em;
  line-height: 1.2em;
}	
  .zoom:hover {
  -ms-transform: scale(3); /* IE 9 */
  -webkit-transform: scale(3); /* Safari 3-8 */
  transform: scale(2); 
  transform-origin: 100% 0%;
}
  .small {
  font-variant: small-caps;
}
</style>

<div class="ingress">
<p>I ettermiddag sende Norges idrettsforbund ut ei pressemelding der president Berit Kjøll kommenterer «Final report of the IBU External Review Commission» og dei handlingane den skuldar den tidligare presidenten i Det internasjonale skiskytterforbundet, Anders Besseberg, for – og fordømmer dei. Eller – gjer ho no det?
</p></div> 
<p>Rapporten, som kom for tre dagar sidan, seier mellom anna at Besseberg har late seg smøre til å hjelpe Russland med å skjule doping. Same dag kom Kjøll med denne utsegna:</p>
<ul><li>– På generelt grunnlag har Norges idrettsforbund et sterkt fokus på arbeidet mot korrupsjon og tar sterk avstand fra alle former for korrupsjon i nasjonal og internasjonal idrett. I dette arbeidet har vi løpende dialog og et tett samarbeid med viktige samarbeidspartnere både nasjonalt og internasjonalt.</li></ul>
<h3 style="margin-top: 1.2em">Bladet frå munnen</h3>
<p>Sportsredaksjonar og andre har meint at dette var litt blasst og generelt, særleg etter som dagane har gått. Men no tar idrettspresidenten sterkare ord i bruk og seier på <a href="https://www.idrettsforbundet.no/nyheter/2021/idrettspresidenten-besseberg-rapporten-er-rystende-lesning/#">NIF sine nyhendesider</a> (mi utheving):</p>
<ul><li>– Rapporten er rystende lesning, og jeg <b>tar på det sterkeste avstand fra anklagene som fremkommer om maktmisbruk, korrupsjon og forsøkene på å dekke over den systematiske dopingen blant russiske utøvere</b>, slik rapporten beskriver at Anders Besseberg skal stå ansvarlig for.
</li></ul>
<p>Les det ein gong til, spesielt det med å ta avstand frå skuldingane som kjem fram: Er dette å ta bladet frå munnen og seie klart ifrå om at skuldingane må talast på høgste alvor? Nei, når det gjeld å ta «avstand fra anklagene&raquo;, er det tvert om: Skal vi ta henne på ordet, leverer ho eit sterkt forsvar for Besseberg og går til motåtak på kommisjonsrapporten.
</p>
<h3 style="margin-top: 1.2em">Avstand fra anklagene</h3>
<p>For kva er det vi legg i det når vi seier at vi tar avstand frå desse eller hine skuldingane? At vi meiner at dei er falske.</p>
<p>I NoWaC-korpuset (Norwegian Web as Corpus) – eit web-basert korpus for bokmål med 700 millionar ord – er det to døme på ordfølgda «avstand fra anklagene»:
</p>
<ul><li>Leder av Oslo Arbeiderparti, Jan Bøhler, tar <b>avstand fra anklagene</b> fra SV-politikere om asylskepsis.
</li></ul>
<ul><li>Han tar imidlertid sterkt <b>avstand fra anklagene</b> om at han har blitt innstilt av studentpolitikerne fordi de er redde for kritikk.
</li></ul>
<p>Det går fram av kontekstane at det Jan Bøhler seier, er at skuldingane er grunnlause og at han ikkje er asylskeptisk, og at det Vegard Kristiansen Kvaale skriv, er at grunnen til at studentpolitikarane har innstilt han, ikkje er at dei er redde for kritikk.</p>
<p>Frisøk på nettet gir same eintydige resultat: Ordfølgda «sterkeste avstand fra anklagene» finst berre i samanhang med dagens tekst, men med «sterk avstand fra anklagene» får ein 15-20 treff, og med «sterkt avstand fra anklagene" får ein 5-6 treff. Desse to er typiske:
</p>
<ul><li>Sjefredaktør Helge Simonnes i Vårt Land tar sterkt avstand fra anklagene fra Uriely, og kaller dem fullstendig urimelige.
</li></ul>
<ul><li>Rikshospitalet tar sterkt avstand fra anklagene. – Vi kan ikke se at disse påstandene er realitetsforankret.
</li></ul>
<p>Etterkontekstane – «og kaller dem fullstendig urimelige» og «vi kan ikke se at disse påstandene er realitetsforankret» – gjer det klinkande klårt at det som er meint, er at skuldingane <i>ikkje er sanne</i>. Og denne meininga er sams for alle treffa. 
</p>
<p>Som har noko anna til felles òg: Alle subjekta for avstandtakinga er samstundes dei som får skuldingane mot seg. Søk på den kortare ordfølgda «avstand fra anklagene» gir eit femtitals treff, og her er det eit par der den som tar avstand frå skuldingane, er ein annan enn den som blir skulda – og her er dei i pressa, dei som tar avstand frå skuldingar på andre sine vegner: 
<ul><li>Norsk Journalistlags landsstyre tar avstand fra anklagene mot Julian Assange. </li></ul>
<ul><li>Avisen Dagbladet støttet kampanjen og tok skarp avstand fra anklagene om kommunistisk påvirkning: … </li></ul>
<p>Oppsummert: Setninga «jeg tar på det sterkeste avstand fra anklagene som fremkommer om…&raquo; tyder noko heilt anna enn det som her openbert er meint, og det funkar visst, for redaksjonar refererer setninga utan å blunke, over ein lav sko. Frå semantisk synsstad er dette særs interessant. 
<h3 style="margin-top: 1.2em">To tunger?</h3>
<p>Så – kva er det Berit Kjøll har sagt eller skrive? <i>Eigentleg</i>? Her er tre tankepunkt:
</p>
<ol style="margin-left: 24px"><li>Det ho har uttrykt dersom gjengs språkbruk skal leggjast til grunn, er at skuldingane mot Besseberg om maktmisbruk, korrupsjon osb. er noko stort tull. 
</li><li>Men det ho nok har meint å få fram, og det mange nok òg får med seg, er at ho tar avstand frå det rapporten seier at Besseberg har gjort <i>dersom han har gjort det</i>. Og dét er ikkje stort anna enn eit mindre generelt uttrykk for det ho sa for tre dagar sidan: At NIF «tar sterk avstand fra alle former for korrupsjon i nasjonal og internasjonal idrett». 
Mindre generelt, men like blasst og vassent. Alternativet ville vere om det sto at ho tar avstand frå «det som fremkommer om maktmisbruk, korrupsjon» osb., og det vil ho unngå, for det ville presupponere at Besseberg har gjort det.
</li><li>Men nokre vil nok òg oppfatte det slik at ho no har skjerpa tonen monaleg og distanserer seg frå Besseberg og ikkje frå skuldingane mot han. For neste avsnittet hennar byrjar slik: «– På flere ulike områder er disse handlingene fullstendig uforenlige med idrettens verdier og våre forventninger til godt styresett i internasjonale idrettsorganisasjoner.»
</li></ol>
<p>«<i>Disse handlingene</i>»? Det kan lesast generisk, og da er det like ullent som utsegna torsdagen, – det kan lesast episodisk og aktuelt, men da ligg det førehandsdømming i det, – og det kan lesast som episodisk men berre potensielt, berre «slik rapporten beskriver». Og slik må det vere meint – subtilt så det held, men mogleg.
</p>
<p>
Er det dobbelkommunikasjon? Både ja og nei – teksten kommuniserer i alle fall ikkje berre på det bokstavlege planet. Retorikken er god, den, så sofistane ville vore nøgde, om enn Platon ville <b>tatt avstand</b>.</p><p> Og språkpuristar, sjølvsagt, ville rase – for ein viktig brikke i spelet er å vere tidleg ute med å snu på eit uttrykk og få det til å tyde noko nytt. Men dette nye er jo ikkje vilkårleg, det følgjer ein slags logikk: Det å ta avstand frå ei skulding om ei handling, <i>kan</i> tolkast som å meine at skuldinga er feil, feil i tydinga usann, <i>eller</i> som å meine at handlinga er feil, i tydinga uetisk, soframt skuldinga er sann. Og dette er ein sort gåte som appellerer til semantikarar.
</p>
<br/>
