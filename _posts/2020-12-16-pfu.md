---
layout: post
title: "BT, FrP, PFU og &laquo;brunskvetting&raquo;: Alle misforstod"
date: 2020-12-16
comments: true
---
<style>
  ol {
  margin-left: 0;
  padding-left: 0;
}
ol li {
  display: block;
  margin-bottom: .4em;
  margin-left: 2em;
}
ol li::before {
  display: inline-block;
  content: "(" counter(item) ") ";
  counter-increment: item;
  width: 2em;
  margin-left: -2em;
}
figcaption {
    color: #333;
    text-align: center;
    font-family: Optima, Candara, Calibri, Arial, sans-serif;
    font-size: .8em;
  line-height: 1.2em;
}	
  .zoom:hover {
  -ms-transform: scale(3); /* IE 9 */
  -webkit-transform: scale(3); /* Safari 3-8 */
  transform: scale(2); 
  transform-origin: 100% 0%;
}
  .small {
  font-variant: small-caps;
}
</style>

<div class="ingress"><p>Pressas Faglege Utval hadde møte i dag og avviste klaga frå Christian Tybring-Gedde, så Bergens Tidende blei ikkje felt for å ha skrive at Oslo Framstegsparti dreiv med brunskvetting. Det ingen merka, korkje BT, Tybring-Gjedde eller PFU, var at omgrepet &laquo;brunskvetting&raquo; i kommentarartikkelen i BT 8. juli vart brukt i ei heilt anna tyding enn den som har vore vanleg. Avisa kunne godt ha blitt felt dersom god presseskikk omfatta å ikkje snu språket på hovudet.</p></div>
<p>I kommentarartikkelen stod det:
<ul><li>
«Forsøket på mytteri og brunskvetting i Oslo Frp ble slått kraftig ned, men den indre striden i partiet er ikke over.»</li></ul></p>
<p>Og i klagen stod det:
<ul><li>
«I den påklagede kommentaren er begrunnelse eller dokumentasjon helt fraværende, og påstander om ‘brunskvetting’ og tilknytning til nasjonalsosialismen får dermed stå som en ubegrunnet, men meget belastende påstand.»</li></ul>
</p>
<p>I tilsvaret skreiv BT mellom anna:
  <ul><li>&laquo;Klager ønsker å få en slutt på praksisen der politikere på høyresiden kan omtales med begrepet ‘brunskvetting’ eller ‘brunbeising’.&raquo;</li></ul>
  </p>
  <p>Så kva legg dei i dette omgrepet, alle tre aktørane i denne klagesaka? Ein ekstra peikepinn får vi i grunngjevinga for <a href="https://presse.no/pfu-sak/157-20/">frifinninga i PFU</a>:
  <ul><li>&laquo;Etter utvalgets mening er det ikke tvil om at ordet «brunskvetting» assosieres med nasjonalsosialisme, og at bruken av det derfor fordrer ekstra varsomhet.&raquo;
    </li></ul><p>Noko slikt som dette, altså: <b>Å brunskvette er å gje uttrykk for haldningar som kan assosierast med nasjonalsosialismen</b>.
  </p><p>Og dét er noko nokså nytt. Det rimer ikkje i det heile med måten ordet er brukt på av FrP sin eigen Per-Willy Amundsen i NRK-saka frå 2008 <a href="https://www.nrk.no/norge/--driver-med-brunskvetting-1.6213922"><b>– Driver med brunskvetting</b></a>. Her seier han at Jens Stoltenberg driv med brunskvetting når han kritiserer Siv Jensen for å  &laquo;skape mistenksomhet mellom grupper med ulik etnisk bakgrunn&raquo; og seier at &laquo;historien er full av eksempler på konflikter som handler om&raquo; det. Fra artikkelen på NRK:
  <ul><li>Frps innvandringspolitiske talsmann, Per Willy Amundsen, reagerer spesielt på Stoltenbergs uttalelse om at historien har lært oss at det kan være farlig å stigmatisere innvandrere, slik Siv Jensen gjør.<br/>
    – Det er stygt og utidig å antyde at Frp har brune holdninger, sier Amundsen.</li></ul>
  </p>
  <p>Det han legg i omgrepet, er altså noko slikt som: <b>Å brunskvette er å gje uttrykk for at den ein talar om, har haldningar som kan assosierast med nasjonalsosialismen</b>.
  </p><p>Og dét er jo noko heilt anna. Å brunskvette i denne tydinga er å skulde andre for å brunskvette i den andre tydinga.</p>
  <h3>Det gamle og det nye</h3
  <p>Det er nok denne som er den opphavlege: Verbet &laquo;brunskvette&raquo; og nominaliseringa &laquo;brunskvetting&raquo; har opphavleg ei meir samansett meining enn dei no ser ut til å få, det har vore ei semantisk rolle meir, som no blir borte, ei rolle som har kunna knytast til i form av eit objekt (&laquo;brunskvette sine kritikere&raquo;, document.no) eller ei PP (&laquo;brunskvetting mot målrørsla&raquo;, utdanningsnytt.no).
  </p><p>Søk på &laquo;brunskvetting&raquo; i arkivet i Bergens Tidende gir 10 saker: 8 der ordet er brukt på gamlemåten og 2 der det er brukt på nymåten. Det litt rare er at BT sjølv, i tilsvaret sitt i den aktuelle saka, synest å blande ihop dei to tydingane, for dei skriv òg, mellom mykje anna:<ul><li>Brunskvetting innebærer å insinuere at noen har koblinger til brune ideologier. </li></ul><p>
  Ja, nett så! Men det lét seg ikkje sameine med det som var meininga i kommentaren. Eller skal vi lese dette som ein freistnad på å vri på den meininga i ettertid – det  kommentatoren eigentleg meinte, var at det var Jensen-folket, ikkje Tybring-Gjedde-fraksjonen, som hadde brunskvett når dei sette foten ned mot nasjonalkonservativismen? Eg trur ikkje det, det blir for søkt.
  </p>
  <p>Men det melder seg ein interessant tanke: Kunne ikkje PFU ha avvist klaga på reint språkleg grunnlag? Grunngjevinga kunne sjå ut omtrent slik:<ul><li>
  
  </li></ul>
  </p>
